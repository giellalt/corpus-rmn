<document xml:lang="rmn" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>590</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="swe"/>
      <language xml:lang="rmn"/>
    </multilingual>
    <origFileName>http://www.1177.se/Nationella-minoritetssprak/Nationella-minoritetssprak/Romani-chib-arli/Regler-och-rattigheter/Vard-i-Sverige-om-man-ar-asylsokande-gomd-eller-papperslos</origFileName>
    <parallel_text xml:lang="eng" location="vard-i-sverige-om-man-ar-asylsokande-gomd-eller-papperslos.html"/>
    <parallel_text xml:lang="fin" location="vard-i-sverige-om-man-ar-asylsokande-gomd-eller-papperslos.html"/>
    <parallel_text xml:lang="sme" location="vard-i-sverige-om-man-ar-asylsokande-gomd-eller-papperslos.html"/>
    <parallel_text xml:lang="swe" location="vard-i-sverige-om-man-ar-asylsokande.html"/>
    <parallel_text location="vard-i-sverige-om-man-ar-asylsokande-gomd-eller-papperslos.html" xml:lang="rmy-rlo"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Arakhiba ki Švedija manuš te rodela azili, te garavela pes ja pale tej bizo ljila / Vård i Sverige om man är asylsökande, gömd eller papperslös - 1177 Vårdguiden - sjukdomar, undersökningar, hitta vård, e-tjänster</p>
    <p xml:lang="swe"></p>
    <p xml:lang="swe"></p>
    <p type="title" xml:lang="swe">Romani čhib arlikaneRomska arli</p>
    <list>
      <p type="listitem" xml:lang="swe">Tillbaka till startsidan för temat</p>
    </list>
    <p type="title" xml:lang="swe">Arakhiba ki Švedija manuš te rodela azili, te garavela pes ja pale tej bizo ljilaVård i Sverige om man är asylsökande, gömd eller papperslös</p>
    <p xml:lang="swe">Te rodea azili ja pale te sian bizo ljila, tut isi pravo ki Švedija te del pe tuke nasvalipaskoro arakhiba hem dandengoro arakhiba. O čhave soj potikne taro 18 berš obično isi olen pravo bašo arakhibe bizo te koštinel olen diso.</p>
    <p xml:lang="swe"></p>
    <p type="title" xml:lang="swe">Paldiba hem opasnost</p>
    <p xml:lang="swe">Te pačaja kaj trebela tuke zaštita sar našlomanuš (izbeglica) odoleske so sian paldimo ki tli phuv, tegani tu šaj te rode azili ki Švedija. Šaj te oven hem javera soskipa bašo rodiba azili, mangel te phenel pe šaipa baši dozvola ačhojbaske hem te ačhove ki Švedija.</p>
    <p xml:lang="swe">Manuš te garavela pes ja pale tej bizo ljila ki Švedija, tegani manuš i ki phuv bizo dozvola, šaj odoleske so alo oleske/olake rešenje te mukhel i phuv.</p>
    <p type="title" xml:lang="swe">Sastipaskoro dikhljariba</p>
    <p xml:lang="swe">Sa o azilantija, bare hem tikne ka del pe olenge šaipa te keren jek sastipaskoro dikhljariba bizo te pokinen (platinen) diso. O sastipaskoro dikhljariba kerela pe so posigate so šaj keda manuš avela ki Švedija. Te sian bizo ljila hem te garavea tut, tuke ka nudinel pe sastipaskoro dikhljariba keda ka rode sastipaskoro arakhiba.</p>
    <p xml:lang="swe"></p>
    <p type="title" xml:lang="swe">Azilntija, garavde hem bizo ljila čhave</p>
    <p xml:lang="swe">O čhave hem o terne soj potikne taro 18 berš ka del pe olenge sastipaskoro hem nasvalipaskoro arakhiba telo isto uslovia sar sa e javere čhavenge so bešena ko odova landsting kori so rodela pe sastipaskoro arakhiba. Komaj ko sa o landstingia hem regionija na lela pe dikhljaribaskiri taksa bašo čhave hem terne soj potikne taro 18 berš.</p>
    <p xml:lang="swe"></p>
    <p type="title" xml:lang="swe">Azilantija, garavde hem bizo ljila bare manuša</p>
    <p xml:lang="swe">Sar baro manuš, mangela te phenel pe te isi tut pherde 18 berša, šaj dela pe tuke nasvalipaskoro arakhiba hem dandengoro arakhiba, bašo odola pharipa so našti te adžikerel pes. Odova važinela hem bašo dajengoro sastipaskoro arakhiba, sastipaskoro arakhiba ko abortiriba hem ko khamnipa čhinavibaskoro godidejbe.</p>
    <p xml:lang="swe">Bašo džajbe ko doktori ki jek ambolanta hem bašo jek doktorikano dikhljariba kova so dela pe palo jek uput, tu ka pokine (platine) 50 krune. Baši jek poseta uputea ko jek javer sastipaskoro arakhiba ama na ko doktorikano dikhljariba tegani platinea 25 krune. Odova šaj ko primer te ovel ko jek koratori.</p>
    <p xml:lang="swe">Tu šaj te birine te ovel tut jek poseta ki jek ambolanta ja pale ko jek phravdo specijalno sastipaskoro arakhiba ko bilo savo landsting ki sa i Švedija. Te sian azilanti tegani mora te ovel tut uput (bičhalin), te rodela pe odova kotar o sastipaskoro arakhiba (ambolanta).</p>
    <p xml:lang="swe">Bašo sastljariba ko dandengoro doktori ko Folktandvården, platinela pe 50 krune.</p>
    <p xml:lang="swe">Bašo iljačija receptaja platinea isto 50 krune, te trebindža tuke nasvalengoro transporti tegani platinea maksimalno 40 krune. Tej o drumo ko javer landsting tegani tu platinea kobor so koštinela.</p>
    <p xml:lang="swe">Bašo čhinaviba o nasvalipa ko Čhavengoro hem dajengoro sastipaskoro arakhiba, ko khamnipa hem ko bijaniba tano bilovengoro. Te isi tut jek zarazno nasvalipa hem te trebela tuke dumodejbe kotar o zarazno nasvalipaskoro arakhiba – odova da tano bilovengoro.</p>
    <p xml:lang="swe">Tu sar azilanti so rodea nasvalipaskoro arakhiba, tu trebela te sikave jek karta so dela pe kotar o Migrationsverket, olenge vakerela pe LMA – karta. O lafi LMA značinela lagen om mottagande av asylsökande – O zakoni bašo linde azilantija, akaja karta tani sar privremeno lično karta so važinela odole vremeske džikote rodea azili.</p>
  </body>
</document>
