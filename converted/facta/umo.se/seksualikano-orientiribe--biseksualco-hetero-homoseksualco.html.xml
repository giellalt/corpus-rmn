<document xml:lang="rmn" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>434</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="swe"/>
      <language xml:lang="rmn"/>
    </multilingual>
    <origFileName>http://www.umo.se/Andra-sprak/Romska-arli/Seksualikano-orientiribe--biseksualco-hetero-homoseksualco</origFileName>
    <parallel_text xml:lang="fin" location="seksuaalinen-suuntautuminen--bi-hetero-homo-.html"/>
    <parallel_text xml:lang="fit" location="seksuaalinen-taipumus--biiseksuaalinen-hetero-homo.html"/>
    <parallel_text xml:lang="sma" location="seksuellen-syjhtede--bi-heteroe-homoe.html"/>
    <parallel_text xml:lang="sme" location="seksualala-sodju---bi-hetero-homo.html"/>
    <parallel_text xml:lang="smj" location="seksualak-tjardda-bi-hetero-homo.html"/>
    <parallel_text xml:lang="swe" location="sexuell-laggning---hetero-homo-bi.html"/>
    <parallel_text location="bulopha-voltrande--bi-hetero-homo.html" xml:lang="rmu"/>
    <parallel_text location="seksualkane-rigjiba.html" xml:lang="rmf"/>
    <parallel_text location="seksualno-identiteto-bi-hetero-homo.html" xml:lang="rmy-rlo"/>
    <parallel_text location="seksualno-manuipe--bi-hetero-homo.html" xml:lang="rmy-rka"/>
    <parallel_text location="seksuelse-nejgung---baj-hetero-homo.html" xml:lang="yid"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Seksualikano orientiribe – biseksualco, hetero, homoseksualco</p>
    <p xml:lang="swe">Alla undrar!  Vad undrar du?</p>
    <p type="title" xml:lang="swe">Seksualikano orientiribe – biseksualco, hetero, homoseksualco</p>
    <p xml:lang="swe">Keda vakerela pe seksualikano orientiribe tegani mislinela pe upro o manuš upri kaste manuš i zaljubimo ja pale nadražimo savo poli isi ole/ola. Manuš šaj te ovel biseksualco/biseksualka, heteroseksualco/heteroseksualka ja pale homoseksualco/homoseksualka.</p>
    <p type="title" xml:lang="swe">So značinela bi, hetero och homo?</p>
    <p xml:lang="swe">Isi trin seksualikane orientacie: bisexualiteti, heterosexualiteti och homosexualiteti. Obično vakerela pe kaj manuš i homo, hetero ja pale bi.</p>
    <list>
      <p type="listitem" xml:lang="swe">O bisexualiteti tano keda manuš tano zaljubimo hem keda mangela te pašljol hem muršencar hem džuvlencar.</p>
      <p type="listitem" xml:lang="swe">O heteroseksualiteti tano keda manuš mangela te pašljol samo džuvljaja ja samo muršeja. Jek javer lafi bašo odova tano strajt.</p>
      <p type="listitem" xml:lang="swe">O homosexualiteti tano keda manuš ovela zaljubimo hem mangela te pašljol manušeja taro isto poli. Jek javer lafi bašo odova i gaj.O džuvlja so mangena te pašljon javere džuvlencar lenge vakerela pe lezbejke ja pale flate. O murša so mangena javere muršen olenge vakerela pe buljaši.</p>
    </list>
    <p type="title" xml:lang="swe">Obično manuš mislinela upro plo seksualikano orientiribe</p>
    <p xml:lang="swe">Odova tano obično o manuša te mislinen upro plo seksualikano orientiribe. O seksualikano orientiribe ko manuš šaj meninela pe ko dživdipe.</p>
    <p xml:lang="swe">Manuš korkori odlučinela dali ka vikinel pes bi, homo ja pale hetero. Manuš te manglja šaj isto te vakerel kaj nane ole/ola disavo specijalno seksualikano orientiribe.</p>
    <p type="title" xml:lang="swe">Očekujbe kotar o javera manuša</p>
    <p xml:lang="swe">O javera manuša but puti očekujnena kaj manuš i heteroseksualci/heteroseksualka. Keda manuš na osetinela pes kaj tano odova tegani manuš osetinela kaj tano javerčhane hem osetinela pes avri javerendar hem bidikhlo.</p>
    <p type="title" xml:lang="swe">Te vakerel pe bašo plo seksualikano orientiribe</p>
    <p xml:lang="swe">Bizo razlika savo seksualikano orientiribe manuše isi, manuš korkori odlučinela dali manuš ka vakerel hem keda ka vakerel odova javerenge.</p>
    <p xml:lang="swe">Tej manuš heteroseksualco/heteroseksualka tegani obično na vakerela pe odova odoleske so sarine očekujnena odova.</p>
    <p xml:lang="swe">Tej manuš homoseksualco/homoseksualka ja pale biseksualco/biseksualka tegani šaj manuš osetinela disavo puti potreba kaj mangela te vakerel odova..</p>
    <p type="title" xml:lang="swe">O seksualikano orientiribe na dikhela pe ko javerengoro način te ovel pes ja pale ko izgled</p>
    <p xml:lang="swe">Disavo puti džiko verujnela kaj sar manuš ka ovel zavisinela kotar o seksualikano orientiribe. Kaj manuš mangela disave specijalna buča, te izgledinel ko disavo specijalno način hem te ovel manuše specijalna interesija.</p>
    <p xml:lang="swe">Ama o osobine, o izgled, o interesi ja pale sar manuš birinela te ovel oleskoro/olakoro dživdipe, sa odova nane veza/vrska savo seksualikano orientiribe isi manuše.</p>
    <p type="title" xml:lang="swe">Nazakonski tano te diskriminirine bašo seksualikano orientiribe</p>
    <p xml:lang="swe">Bizo razlika savo seksualikano orientiribe manuše isi, manuše isi pravo te dživdinel plo dživdipa sar mangela.</p>
    <p xml:lang="swe">Te diskriminirinel pe džiko bašo oleskoro/olakoro seksualikano orientiribe tegani odova tano nazakonski.</p>
    <p xml:lang="swe">Keda manuš ovela napadimo bašo plo seksualikano orientiribe tegani odova ovela specijalno phagibe (prekršaj) hem bašo odova vakerela pe omrazakoro phagibe.</p>
  </body>
</document>
